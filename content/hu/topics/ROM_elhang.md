---
title: "Redukált modell készítése élhangra"
date: 2019-12-23T15:44:46+06:00
type: topics
image: "images/topics/edge_tone.JPG"
category: ["TDK téma"]
project_images: ["images/topics/edge_tone.JPG"]
---

Az élhang az egyik legalapvetőbb aeroakusztikai konfiguráció. Sík szabadsugárból és a vele szembe helyezett ékből áll. A szabadsugár szabályos frekvenciával spontán leng az ék körül, esetenként hangot is kibocsátva. Ez az alapja egyes fúvós hangszerek működésének (orgonasíp, furulya). Modellezésük azonban nehéz. Az akusztikai tér és az áramlási tér erős kölcsönhatásban van, miközben ezek teljesen más szimulációs beállításokat követelnek meg. Az áramlástani tér mérete jóval kisebb és ott a legapróbb változást is fel kell bontanunk, miközben az akusztikai tér nagyságrendekkel nagyobb és a térbeli felbontásnál nagyobb cellák megengedhetőek. 
A kutatás tárgya e probléma megközelításe redukált modellekkel az élhang példáján. Az akusztikai és áramlástani szimulációt külön futtatva tudunk létrehozni pár változós egyszerűsített modellt, majd ezeket összekapcsolni.
Ilyen modellek segítségével a jelenség mélyebb megértése válik lehetővé, alkalmas hangszerek szintetizálására, és azok fejlesztését is elősegíti.

Amennyiben felkeltette a téma az érdeklődését, lépjen kapcsolatba Dr. Nagy Péter Tamással!
