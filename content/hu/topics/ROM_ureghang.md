---
title: "Redukált modell készítése üreghangra"
date: 2022-09-01T15:44:46+06:00
type: topics
image: "images/topics/aero_cavity_tone_crop.gif"
category: ["TDK téma"]
project_images: ["images/topics/aero_cavity_tone_crop.gif", "images/topics/edge_tone.png"]
---

Az üreghang az egyik legalapvetőbb aeroakusztikai jelenség. Ilyenkor egy üreg felett halad el az áramlás, nyíróréteg alakul ki, ami könnyen lengésbe jön. A lengés csatolodhat az üreghez, mint akusztikai rezonátorhoz. Ez jelentős hang-, pontosabban zajkibocsátással járhat, ami az esetek többségében megszüntetendő. Például a járművek réseinél keletkező hangnak is ez az oka. Azonban a probléma modellezése nehéz. Az akusztikai és az áramlási tér erős kölcsönhatásban van, miközben ezek teljesen más szimulációs beállításokat követelnének meg. Az áramlástani tér mérete jóval kisebb és ott a legapróbb változást is fel kell bontanunk, miközben az akusztikai tér nagyságrendekkel nagyobb és a térbeli felbontásnál nagyobb cellák megengedhetőek. 
A kutatás e probléma megközelításe redukált modellekkel az üreghang példáján. Akusztikai és áramlástani szimulációt külön futtatva tudunk létrehozni pár változós egyszerűsített modellt, majd ezeket összekapcsolni.
Ilyen modellek segítségével a jelenség mélyebb megértése válik lehetővé, alkalmas hangszerek szintetizálására, és azok fejlesztését is elősegíti.

Amennyiben felkeltette a téma az érdeklődésed, és szeretnél a témában kutatást végezni, lépj Dr. Nagy Péter Tamással kapcsolatba!
